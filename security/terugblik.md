# Terugblik security voor webapplicaties

In het verleden heb ik vooral vertrouwd op de beveiliging van de frameworks en de browser die ik gebruikte voor het developen van mij applicaties. Terugblikkend hierop met de kennis die ik heb opgedaan door het volgen van dit vak, is dit niet voldoende. Natuurlijk bij het ontwikkelen dacht ik wel na over hoe data veilig opgeslagen kan worden, wie beschikking moest hebben tot welke data en hoe dit afgeschermd moest worden, maar dacht ik niet na over dingen zoals CSRF of clickjacking etc. Na eigen testen ben ik er best van geschrokken hoe makkelijk en effectief het is om een CSRF aanval uit te voeren wanneer een backend hier open voor ligt. Ik heb hier erg van geleerd en zal hier in de toekomst zeker meer aandacht aan besteden.

Alleen omdat je gebruik maakt van frameworks betekent dat nog niet dat je veilig bent van aanvallen. Het is belangrijk om te testen of het framework je ook echt beschermt tegen bepaalde aanvallen. Ik heb bijvoorbeeld uitgevonden dat tRPC geen expliciete checks uitvoert om te bewaken dat er geen json data wordt geintrepreteerd wanneer er de Content-Type header wat anders zegt, dit maakt het makkelijker voor een aanvaller om een CSRF aanval uit te voeren. Dit heb ik ook aangegeven als issue op de GitHub van tRPC, hier is nu een oplossing voor geimplementeerd. https://github.com/trpc/trpc/issues/5522

Ook op het gebied van het testen van de applicatie heb ik veel geleerd. Voor dit project heb ik vooral gericht op testen die de beveiliging van de applicatie beter bewaarborgen. Bijvoorbeeld door intensief de Access Control van de applicatie te testen. Dit is iets wat ik ook in de toekomst wil doorzetten, omdat het enorm makkelijk is om te vergeten een rol controle ergens niet uit te voeren en hierdoor je hele applicatie bloot te leggen.

De manier waarop ik applicaties ontwerp is ook veranderd. Nadenken over wat een aanvaller wil bereiken met je applicatie is een goede manier om het overzichtelijk te maken waarop gelet moet worden bij het realiseren van een applicatie.
